<!DOCTYPE html>
<html lang="en" class="light">
<head>
  <meta charset="utf-8">
  
  <title>
    
    postfortest
    
  </title>
  <meta name="viewport" content="width=device-width, initial-scale=1">
  <link rel="icon" href="/favicon.svg" type="image/svg+xml" />
  
<script src="https://cdn.staticfile.org/prism/1.17.1/prism.min.js"></script>

  
<script src="https://cdn.staticfile.org/prism/1.17.1/plugins/autoloader/prism-autoloader.min.js"></script>

  
<link rel="stylesheet" href="/css/prism/material-light.css">

  
<link rel="stylesheet" href="/css/prism/material-dark.css">

  
<link rel="stylesheet" href="/css/my-set.css">

  
<script src="https://cdn.staticfile.org/prism/1.17.1/plugins/line-numbers/prism-line-numbers.min.js"></script>

  
<link rel="stylesheet" href="https://cdn.staticfile.org/prism/1.17.1/plugins/line-numbers/prism-line-numbers.min.css">

  
<link rel="stylesheet" href="/css/style.css">

  
<link rel="stylesheet" href="https://fonts.googleapis.com/css2?family=JetBrains+Mono&family=Noto+Sans+SC:wght@300&display=swap.css">

  
<link rel="stylesheet" href="/iconfont/iconfont.css">

<meta name="generator" content="Hexo 6.3.0"></head>
<script>
  function setIsNight(isNight) {
    localStorage.setItem('isNight', isNight)
  }

  function getIsNight() {
    return localStorage.getItem('isNight')
  }

  function switchTheme() {
    let isNight = getIsNight()
    if (isNight === 'false') {
      document.documentElement.className = 'dark'
      document.getElementsByClassName('theme-switcher')[0].textContent = '😴'
      setIsNight('true')
    } else {
      document.documentElement.className = 'light'
      document.getElementsByClassName('theme-switcher')[0].textContent = '😳'
      setIsNight('false')
    }
  }

  let isNight = getIsNight()
  if (isNight == null) {
    isNight = 'false'
    setIsNight('false')
  }
  if (isNight === 'false') {
    document.documentElement.className = 'light'
  } else {
    document.documentElement.className = 'dark'
  }
</script>

<body>
  <div class="show-area">
    <header>
  <ul class="nav">
    <li class="nav-child">
      <a href="/">首页</a>
    </li>
	  
	
		  <li class="nav-child">
      <a href="/about">关于</a>
    </li>
		  
  </ul>
  <div class="theme-switcher" onclick="switchTheme()">😳</div>
  <script>
    if (isNight === 'false') {
      document.getElementsByClassName('theme-switcher')[0].textContent = '😳'
    } else {
      document.getElementsByClassName('theme-switcher')[0].textContent = '😴'
    }
  </script>
</header>
    <main class="main-body">
  <div class="toc-container">
    <div class="toc-toggle">
      <i id="toc-b-icon" class="iconfont icon-liebiao-01" onclick="toggleShow()"></i>
    </div>
    
  </div>
  
  <script>
    var show = false
    function toggleShow() {
      if (show) {
        document.getElementById('toc-b-icon').className = 'iconfont icon-liebiao-01'
      } else {
        document.getElementById('toc-b-icon').className = 'iconfont icon-quxiao-01'
      }
      show = !show
    }
  </script>
  
  <div class="article-header">
    <h1 class="article-title">postfortest</h1>
    <div class="article-details">
      <div class="article-post-date"><span>发表时间  </span> 2012-08-16</div>
      <div class="article-tags">
        
      </div>
    </div>
  </div>
  <div class="article">
  
  <p>壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。</p>
<br class="Redline_mySet"/>
于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉，余音袅袅，不绝如缕。舞幽壑之潜蛟，泣孤舟之嫠妇。
<br class="Redline_mySet"/>
<div class="Con70_mySet">
<br class="Redline_mySet"/>
苏子愀然，正襟危坐而问客曰：“何为其然也？”客曰：“月明星稀，乌鹊南飞，此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”
<br class="lRedline_mySet"/>
</div>
苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎!且夫天地之间，物各有主,苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭，是造物者之无尽藏也，而吾与子之所共适。”

<p>客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。</p>
<p>标签: </p>

</div>
	  <!--<o3o key="mizore" api="https://o3o.mizore.site:2333"></o3o>-->
   <!-- 
<script src="/o3o/o3o.js"></script>
-->
    <!--
<link rel="stylesheet" href="/css/o3o.css">
-->
</main>
    <footer>
  <div class="footer-info">© 2012-2023 Zhang Yuyan | Powerd by <a target="_blank" rel="noopener" href="https://hexo.io/">Hexo</a> | Theme <a
      target="_blank" rel="noopener" href="https://github.com/mizoreyo/hexo-theme-insnow">Insnow</a> </div>
  <div class="footer-info">
	 <a class="footer-i" target="_blank" rel="noopener" href="https://zhangs-gitbook.gitbook.io/zhang-de-yue-du-shi/"><i><span class="iconfont icon-book"></span></i></a>
    <a class="footer-i" target="_blank" rel="noopener" href="https://github.com/zyynote"><i><span class="iconfont icon-github-fill"></span></i></a>
    <a class="footer-i" href="/#"><i><span class="iconfont icon-rss"></span></i></a>
    <a class="footer-i" href="mailto:zoengyuyan@outlook.com"><i><span class="iconfont icon-mail"></span></i></a>
  </div>
</footer>
  </div>
</body>


</html>